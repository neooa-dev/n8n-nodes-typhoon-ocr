ที่ นร ๐๗๑๖/ว๑๑๑

สำนักงบประมาณ
๑๐๖๓ ถนนพหลโยธิน
แขวงพญาไท เขตราชเทวี
กรุงเทพฯ ๑๐๔๐๐

๒๕ เมษายน ๒๕๖๙

เรื่อง การเตรียมชี้แจงงบประมาณรายจ่ายประจำปีงบประมาณ พ.ศ. ๒๕๖๙ ขึ้นกรรมาธิการ

เรียน ปลัดกระทรวง หัวหน้าส่วนราชการ รัฐวิสาหกิจ และหน่วยงานอื่น

สิ่งที่ส่งมาด้วย ๑. แนวทางการเตรียมความพร้อม เรื่อง เอกสารประกอบการชี้แจงต่อคณะกรรมาธิการ
วิสามัญพิจารณาร่างพระราชบัญญัติงบประมาณรายจ่ายประจำปีงบประมาณ พ.ศ. ๒๕๖๙
จำนวน ๑ ชุด

๒. ร่างเบื้องต้น ขั้นตอนการนำเสนออร่างพระราชบัญญัติงบประมาณรายจ่ายประจำปี
งบประมาณ พ.ศ. ๒๕๖๙ ต่อสภาผู้แทนราษฎร จำนวน ๑ หน้า

ตามที่คณะรัฐมนตรีได้มีมติเห็นชอบการปรับปรุงปฏิทินงบประมาณรายจ่ายประจำปีงบประมาณ
พ.ศ. ๒๕๖๙ เมื่อวันที่ ๑๘ มีนาคม ๒๕๖๘ โดยกำหนดให้มีการประชุมสภาผู้แทนราษฎร เพื่อพิจารณา
ร่างพระราชบัญญัติงบประมาณรายจ่ายประจำปีงบประมาณ พ.ศ. ๒๕๖๙ วาระที่ ๑ ในวันที่ ๒๘ - ๓๐
พฤษภาคม ๒๕๖๘ และคาดว่าจะเริ่มการประชุมคณะกรรมการวิสามัญพิจารณาร่างพระราชบัญญัติ
งบประมาณรายจ่ายประจำปีงบประมาณ พ.ศ. ๒๕๖๙ ในวันที่ ๔ มิถุนายน ๒๕๖๘ เป็นต้นไป นั้น

เพื่อเป็นการเตรียมความพร้อมและเพื่อให้การชี้แจงต่อคณะกรรมาธิการวิสามัญฯ เป็นไป
ด้วยความเรียบร้อย สามารถดำเนินการให้เป็นไปตามกำหนดระยะเวลาตามแผนการประชุมของคณะกรรมาธิการ
วิสามัญฯ จึงขอความร่วมมือหน่วยรับงบประมาณ จัดเตรียมเอกสารเพื่อประกอบการชี้แจงตามแนวทาง
การเตรียมความพร้อม และแบบฟอร์มคำชี้แจงงบประมาณรายจ่ายประจำปีงบประมาณ พ.ศ. ๒๕๖๙
รายละเอียดปรากฏตามสิ่งที่ส่งมาด้วย ๑ พร้อมนี้ได้ส่งร่างเบื้องต้น ขั้นตอนการนำเสนออร่างพระราชบัญญัติ
งบประมาณรายจ่ายประจำปีงบประมาณ พ.ศ. ๒๕๖๙ ต่อสภาผู้แทนราษฎร รายละเอียดปรากฏตาม
สิ่งที่ส่งมาด้วย ๒ ทั้งนี้ สามารถเรียกดูข้อมูลสิ่งที่ส่งมาด้วยได้ที่เว็บไซต์สำนักงบประมาณ (www(bb.go.th)
หรือดาวน์โหลดจาก QR Code ที่ปรากฏท้ายหนังสือฉบับนี้

จึงเรียนมาเพื่อโปรดทราบและพิจารณาดำเนินการต่อไป

ขอแสดงความนับถือ

(นายอนันต์ แก้วกำเนิด)
ผู้อำนวยการสำนักงบประมาณ

กองนโยบายงบประมาณ
โทร. ๐ ๒๒๗๘ ๗๐๐๐ ต่อ ๑๑๙๐ , ๑๒๐๓ และ ๑๒๑๘
ไปรษณีย์อิเล็กทรอนิกส์ saraban@bb.go.th

